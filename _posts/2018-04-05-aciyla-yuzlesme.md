---
layout: post
title: "Acıyla Yüzleşme"
author: "insansevmez"
tags: [acı,acıyla yüzleşme,acıya dayanamıyorum,sonsuza kadar sürecek,geçecek,acıdan kurtulmak,acıdan kurtulma yöntemi,psikoloji]
image: aciyla-yuzlesmek.jpg
summary: "Kendinizi yargılamaktan vazgeçtiğinizde,kendinizde önemli bazı duygusal değişikler fark edeceksiniz.Bir süre için o temel “kötü biri olma” duygusunun bilinçli olarak daha fazla farkına varacaksınız.Yargılama,sizin o dipsiz kuyuya,içinizdeki o boş,değersiz yere düşme korkunuzu karşı kullandığınız bir silahtı.yargılama olmadan,bu duyguları gizlemek için kendinize ya da başkalarına karşı öfkeyi kullanamazsınız."
group: [Psikoloji]
---

Kendinizi yargılamaktan vazgeçtiğinizde, kendinizde önemli bazı duygusal değişikler fark edeceksiniz.Bir süre için o temel **“kötü biri olma”** duygusunun bilinçli olarak daha fazla farkına varacaksınız.Yargılama,sizin o dipsiz kuyuya,içinizdeki o boş,değersiz yere düşme korkunuzu karşı kullandığınız bir silahtı. yargılama olmadan,bu duyguları gizlemek için kendinize ya da başkalarına karşı öfkeyi kullanamazsınız.

Aynı bir alkoliğin duygularından kaçma alışkanlığını bırakmak zorunda olduğu gibi,siz de **“kötü biri olma”** duygularınızdan yargılamayla kurtulma alışkanlığınızı bırakmayı öğreniyorsunuz. Bu da acıyla yüzleşmek zorunda kalmak demektir.Bunu söylemenin kolay, yapmanın çok zor olduğu açıktır.Acı müthiş olabilir.Acıyla yüzleşmenin tek alternatifi acıdan kaçmaktır,ancak bu strateji size şimdiye kadar çok pahalıya mal olmuştur.

{% include advertisements-word.html %}

Acıyla yüzleşmek bir ustalıktır.Acının nasıl işlediğini ve onunla nasıl başa çıkacağınızı bilirseniz, onunla karşılaştığınızda daha az ezilirsiniz. Çok acı çektiğiniz zaman bu bir diş ağrısı ya da değersizlik duygusu olabilir. Acı dikkatinize hükmeder ve sizin için en önemli şey acı olur. Acının orada olmadığı zamanı anımsamak zorlaşır.Yeniden iyi olmayı düşlemek zorlaşır. Sanki acı geçmişi ve geleceği silmiştir.Yalnızca şu anı önemserseniz ve şimdi şuan dayanılmazdır.

Acının dikkatinize bu olağan dışı biçimde hükmetme becerisi onun gerçek doğasını maskeler. Acı hiç değişmeyen ya da mola vermeyen bir duygu değildir. Acı dalgalar halinde gelir.

Belkide acının bir sarkaç gibi gelip giden karakterine verilecek en iyi örnek,felakete uğramaktır. Bir kayıp duygusu sizi sarar.Bu öyle güçlü bir duygudur ki,insan onun biteceğini hayal bile edemez.Ancak sonra,bir süre için biter,bir uyuşukluk,bir durgunluk ve rahatlama dönemi başlar.Çok geçmeden uyuşukluk yeni bir kayıp dalgasıyla yer değiştirir. Bu da böylece sürüp gider: Kayıp dalgaları,durgunluk,kayıp,durgunluk.

{% include advertisements-word.html %}

Bu acının doğal dönüşümüdür. Aşırı yüklendiğinizde duygularınız hemen kesilir,kelimenin tam anlamıyla bir süre hiçbir şey hissetmezsiniz. Bu dalgalar her seferinde daha küçük olarak ve size daha uzun dinlenme süresi bırakarak devam eder,ta ki,sonunda acı bitene kadar.

Bedenimiz de fiziksel acıya aynı tepkiyi verir.Eli şiddetli derecede yanmış bir adam tepkisini şöyle anlatır **“Acı o kadar fazlaydı ki,haykırmak istiyordum.Ancak,bir süre sonra tuhaf bir şey hissettim.Acı zaman zaman kesiliyordu,belki on ya da yirmi saniye kadar,sonra yine başlıyordu.Bu durum öyle düzenli olmaya başladı ki,acının ne zaman kesileceğini biliyor ve kesilmesini bekliyor,kesildiği zaman dinlenebiliyordum.Bu küçük kesintilerin olacağını bildiğim için acıya katlanabiliyordum.“**

Hem bedeninizin hem de zihnimizin acıyı zaman zaman yavaşlatıp,nefes almanızı sağlayacak doğal mekanizmaları vardır.Acıyı anlamak demek bu dinlenme sürelerini beklemek ve onları acıya ara vermek için kullanmak demektir.

{% include advertisements-word.html %}  

Sizin iyi değilim duygunuz da diğer tüm acılarla aynı salınımlara sahiptir.İyi değilim duygusu öyle güçlü gelir ki,o anda önemsediğiniz tek olgu bu duygudan kaçmaktır.Oysa acıyla yüzleşebilinirseniz,acı dalgasının kısa sürede geçtiğini anlayabilirsiniz.Acı dalgaları arasında başa çıkma mantralarınızı yineler,daha önce de bu duyguya dayandığınızı,sonunda nasıl geçeceğini kendinize anımsatabilirsiniz.Kendinize ya da başka birine saldırmanız gerekmez,çünkü acının ansızın belirmesine kanmamak,kendinizi aşağıdaki düşüncelere kaptırmamaktır:

*Sonsuza kadar sürecek*

*Buna dayanamıyorum*

Bunların yerine aşağıdaki başa çıkma düşüncelerini kullanın:

*Geçecek*

*Acı dalgası geçinceye kadar bekleyebileceğimi biliyorum*

*Bu duygu erken yaşlarda yaşadığım acılardan kaynaklanıyor,benim gerçek değerimle ilgilisi yok.*

*Kendimi kötüymüş gibi hissetsem bile,yine iyi olabilirim*
