---
layout: post
title: "Herkesin Eleştiren Bir İç Sesi Vardır"
author: "insansevmez"
tags: [özgüven,eleştiri,salak,aptal,ilişki,iç ses,özgüvensiz,acımasız,psikoloji]
image: ic-ses-kaynagi.jpg
summary: "Eleştirmen, yanlış giden işler için sizi suçlar. Sizi başkalarıyla, onların başarı ve yetenekleriyle karşılaştırıp sizi yetersiz bulur. Eleştirmen, erişilmesi olanaksız mükemmellik ölçüleri koyar ve sonra en küçük hatanız için sizi hırpalar. Tüm hatalarınızı kayda geçirdiği halde başarılarınız ve güçlü yanlarınızdan söz etmez.
"
group: [Psikoloji]
---

Herkesin eleştiren bir iç sesi vardır. Ancak özgüveni düşük kişilerin iç sesi daha acımasız ve konuşkan olur. Ben yazımda bu iç sesi **"eleştirmen"** olarak betimleyeceğim. Eleştirmen, yanlış giden işler için sizi suçlar. Sizi başkalarıyla, onların başarı ve yetenekleriyle karşılaştırıp sizi yetersiz bulur. Eleştirmen, erişilmesi olanaksız mükemmellik ölçüleri koyar ve sonra en küçük hatanız için sizi hırpalar. Tüm hatalarınızı kayda geçirdiği halde başarılarınız ve güçlü yanlarınızdan söz etmez.

{% include advertisements-word.html %}

Nasıl yaşamanız konusunda bir senaryoya sahiptir. Gereksinimleriniz sizi onun kuralları dışında çıkarırsa, size haykırarak hatalı ve kötü olduğunuzu söyler.
Ona göre hep en iyi olmanız gerekir. En iyi değilseniz, hiçbir şey olamazsınız. Size salak, yetersiz, çirkin, bencil, zayıf gibi adlar takar ve öyle olduğunuza inanmanızı sağlar. Arkadaşlarınızın zihnini okur ve onların sizi boş ve sıkıcı bulduklarını, sizden dolayı düş kırıklıklarına uğradıklarını, hatta sizden iğrendiklerini söyler.
**"Her zaman aptalca şeyler söylediğinizi"** , **"ilişkilerinizi hiçbir zaman yürütemediğinizi"** ,**"hiçbir işi asla zamanında yapamadığınızı"** iddia ederek zayıf yanlarınızı abartır.